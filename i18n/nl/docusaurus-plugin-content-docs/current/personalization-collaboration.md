---
title: "Deel 3: Personalisatie en samenwerking"
id: personalization-collaboration
sidebar_label: Personalisatie & samenwerking
slug: /personalization-collaboration
---

## 3.1 Verdere configuratie

Om UvA AI Chat optimaal te kunnen gebruiken is het belangrijk om het te configureren naar jouw wensen. Om dit te doen, navigeer je naar de instellingen, hiervoor klik je eerst op persoons-icoon helemaal links onderin op het scherm. Hier kun je direct jouw voorkeuren voor het thema (licht/donker) instellen. Daarna klik je op 'Settings', en dan op 'Personalization' voor de belangrijkste gebruiksinstellingen:

- **'Memory Creation' (Geheugencreatie):** Schakel deze optie in om de UvA AI Chat informatie over jouw eerdere prompts en gesprekken te laten opslaan in het geheugen. Dit stelt de AI in staat om context uit eerdere interacties te onthouden. Een voorbeeld van zulke context kan zijn dat je astronomie studeert of dat je bijvoorbeeld koken als hobby hebt.
- **'Memory Context' (Geheugencontext):** Om de chat de opgeslagen 'memories' daadwerkelijk te laten gebruiken in nieuwe gesprekken, dient je ook deze optie in te schakelen.
- **'Memory Management' (Geheugencontext):** Bekijk en beheer hier welke informatie UvA AI Chat heeft opgeslagen over jou in het geheugen. Je kunt hier opgeslagen 'Memories' zelf aanpassen of verwijderen.
- **'Custom Instructions' (Aangepaste Instructies):** Geef hierin aan hoe je wilt dat de AI zich gedraagt, opstelt of in welke stijl de AI standaard moet schrijven. Deze instructies worden op de achtergrond meegenomen in elk gesprek dat je start (behalve als je een Persona gebruikt).

### Praktijkvoorbeeld van 'Custom Instructions'

In het veld voor 'Custom Instructions' kun je bijvoorbeeld de volgende tekst invoeren om de AI-output standaard aan te passen aan jouw behoeften:

> "Antwoord altijd in het Nederlands. Formuleer jouw antwoorden als een academische adviseur: ondersteunend, kritisch en gericht op het verbeteren van mijn werk. Gebruik formele taal en vermijd overmatig gebruik van jargon. Structureer complexe antwoorden met bullet points voor de duidelijkheid."

---

## 3.2 Interactie op maat: werken met Persona's

Persona's zijn een geavanceerde functie waarmee je UvA AI Chat kunt instrueren om een specifieke rol of karakter aan te nemen tijdens een gesprek. Dit maakt de interactie gerichter en de output beter afgestemd op jouw specifieke context.

### Basisbegrippen: definitie en doel

Persona's zijn vooraf gedefinieerde 'karakters' of 'persoonlijkheden' die de AI kan aannemen om direct relevante antwoorden te geven. Door een persona van instructies te voorzien, geef je de AI een rol, expertise, toon, achtergrondkennis en functie - bijvoorbeeld als kritische reviewer, vakspecialist of behulpzame tutor. Een persona is met name nuttig bij herhalende taken of scenario's waarin je steeds dezelfde prompts wilt meegeven. Zo krijg je snel consistente en passende antwoorden, zonder steeds opnieuw alle context en instructies te hoeven invoeren. Met persona's kun je de AI laten communiceren vanuit specifieke informatie, standpunten, expertise of kennisgebieden. Het doel van persona's is om de interactie met de AI te personaliseren en te verbeteren. In essentie is een persona een complexe, vooraf opgeslagen 'master prompt' die het gedrag van de AI voor een heel gesprek bepaalt.

### Standaard Persona's

De UvA AI Chat wordt geleverd met verschillende standaard persona's die je direct kunt gebruiken:

- **Course Manual Creator:** Gaat in gesprek met jou om samen een cursus handleiding te maken.
- **Socratic Coach:** Gebruikt de Socratische methode om jou te helpen een onderwerp beter te begrijpen zonder directe antwoorden te geven.
- **Technisch Assistent:** Ondersteunt gebruikers bij technische vraagstukken door heldere uitleg en praktische oplossingen voor vragen over de UvA AI Chat zelf te bieden.
- **Taalassistent:** Controleert teksten en geeft tips op het gebied van grammatica, spelling en stijl om de taalvaardigheid te verhogen en het taalgebruik te optimaliseren.

### Eigen Persona's maken: een stapsgewijze handleiding

Het creëren van jouw eigen, op maat gemaakte persona's kan jouw interacties met AI tot een hoger niveau brengen. Op deze manier kun je namelijk het gedrag van de persona exact zo inrichten als jij het wilt. Ga naar het masker-icoon in de balk links van UvA AI Chat om bij "Persona's" te komen en kies de optie om een nieuwe persona te maken. Volg daarna deze stappen:

1. **"Persona title":** Vul een korte, herkenbare naam in voor jouw persona.
2. **"Persona description":** Beschrijf in één of twee zinnen de rol en het doel van de persona. (Dit beïnvloedt het gedrag van de persona niet).
3. **"Which AI model do you want to use?":** Kies het achterliggende taalmodel (bijv. GPT-4o) waarop jouw persona draait. Zie sectie 4.1.
4. **"Choose a conversation style":** Selecteer een gespreksstijl. 'Balanced' is vaak een goede start, maar je kunt ook kiezen voor 'Creative' (vrije, creatieve antwoorden) of 'Precise' (zakelijk en feitelijk).
5. **"Describe your persona and its behaviour":** Dit is de belangrijkste stap. Beschrijf hier zeer gedetailleerd welke toon, expertise en gedrag jouw persona moet hebben. Je kunt een voorbeeld kiezen om dit aan te passen ('Select a preset...') of dit veld handmatig invullen. Wees zo specifiek mogelijk.
6. **"Upload files to enhance your persona's resources":** Je kunt hier specifieke documenten uploaden, zoals handleidingen of stijlboeken, die de persona als kennisbasis moet gebruiken.
7. **"Opslaan":** Klik op "Save" om jouw persona op te slaan en te activeren.

### Praktijkvoorbeeld van een eigen Persona

Een onderzoeker wil een AI-assistent die haar helpt om haar conceptartikelen kritisch te beoordelen. Ze creëert de volgende persona:

- **Persona title:** "Kritische Onderzoeksassistent"
- **Persona description:** "Analyseert academische teksten op logische consistentie, argumentatieve zwaktes en onduidelijke formuleringen."
- **Describe your persona and its behaviour:** "Je bent een ervaren peer reviewer voor een wetenschappelijk tijdschrift. Je toon is kritisch maar altijd constructief. Wanneer je feedback geeft op een geüploade tekst, structureer je je antwoord altijd in drie delen: 1) Een beknopte samenvatting van het hoofdargument van de auteur. 2) Een lijst met sterke punten van de tekst. 3) Een gedetailleerde lijst van punten voor verbetering, inclusief specifieke suggesties voor herformulering en vragen die de auteur aan het denken zetten over de zwaktes in de argumentatie."

---

## 3.3 "Groups": samenwerking en delen met anderen

De functie "Groepen" maakt het eenvoudig om samen te werken aan gedeelde projecten. Het is ideaal voor teamwerk, of je nu onderzoek doet, een gezamenlijke presentatie voorbereidt, of aan een ander project werkt. Binnen een groep kun je eenvoudig bestanden delen, elkaars prompts zien en samenwerken aan dezelfde doelen. Je vindt de functie 'Groepen' via het pictogram met de twee personen in de linkerzijbalk.

Om een groep aan te maken, klik je op de knop "Add group". Vul de volgende tekstvelden in:

- **Groepsnaam:** Voer een naam voor je groep in het veld "Group Name". Dit is een verplicht veld.
- **Groepsbeschrijving:** Geef een beschrijving voor de groep in het tekstvak "Group Description". Dit is over het algemeen het doel van de groep.
- **Members:** Voeg de e-mailadressen toe van de mensen die je lid wilt maken van de groep. Je kunt meerdere e-mailadressen scheiden met een komma.
- **Owners:** Voer de e-mailadressen in van de mensen die de eigenaren van de groep zullen zijn. Deze moeten ook worden gescheiden door komma's. Deze eigenaren kunnen de groep bewerken.
- **Persona's:** Selecteer, indien van toepassing, de persona's voor de groep.
- **Prompts:** Selecteer, indien van toepassing, specifieke opgeslagen prompts voor de groep.
- **Start- en einddata:** Kies een startdatum en een einddatum voor de groep met behulp van de datumkiezers.
- **Opslaan:** Klik op de knop "Opslaan" om de aanmaak van de groep te voltooien.

Door een groep aan te maken, kun je specifieke chats, persona's of prompts delen. Je bepaalt of toegevoegde leden alleen de persona's kunnen gebruiken ('Leden') of ze ook kunnen bewerken ('Eigenaren'). Als docent zou je bijvoorbeeld studenten als leden kunnen toevoegen, zodat ze een specifieke persona die jij hebt aangemaakt kunnen gebruiken. Je kunt ook een start- en einddatum voor de groep instellen indien nodig. Goed om te weten: als eigenaar van de groep kun je de zichtbaarheid van leden voor anderen verbergen door in het optiemenu de optie ‘leden voor elkaar verbergen’ in te schakelen.

---

## 3.4 "My projects": jouw georganiseerde werkruimte

Onder "My projects" (het folder-icoon in de linkerbalk) kun je jouw eigen projecten inrichten. Dit fungeert als een digitale container voor al het materiaal dat gerelateerd is aan een specifieke taak of onderzoek. Je kunt dit gebruiken om je chats te ordenen, als je bijvoorbeeld meerder gesprekken over hetzelfde onderwerp hebt. Om te beginnen, klik je op "+ Add Project" rechtsboven in het scherm. Binnen een project kun je chats, prompts, en persona's bij elkaar zetten. Daarmee kun je binnen jouw project gemakkelijk navigeren naar eerder gebruikte prompts en de bijbehorende antwoorden, wat het eenvoudig maakt om verder te werken waar je gebleven was.
