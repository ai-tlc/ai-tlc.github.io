---
id: faq
title: Veelgestelde Vragen (FAQ)
sidebar_label: FAQ
slug: /faq
---

## Wat moet ik doen als de AI rare of foute antwoorden geeft?

Check eerst je prompt: was die duidelijk en specifiek genoeg? Probeer je vraag anders te formuleren. Soms helpt het ook om een nieuw gesprek te starten of een ander AI-model te kiezen.

---

## Wat is het verschil tussen "Custom Instructions" en een "Persona"?

"Custom Instructions" zijn algemene aanwijzingen die je de AI meegeeft voor al jouw gesprekken (tenzij een persona actief is). Bijvoorbeeld: "Antwoord altijd in het Nederlands" of "Gebruik een formele toon". Een "Persona" is veel specifieker: je geeft de AI een complete rol (bijv. "kritische onderzoeker" of "creatieve copywriter") voor een bepaalde taak of gesprek. Een actieve persona overschrijft de custom instructions.

---

## Hoe zit het met de privacy van mijn data als ik documenten upload?

Informatie die je invoert in UvA AI Chat valt onder hetzelfde beveiligings- en privacybeleid als je UvA-emails en -documenten. Het is daardoor niet toegankelijk voor externe partijen en wordt niet gebruikt om AI-modellen te trainen. Over het algemeen geldt natuurlijk altijd: wees voorzichtig met het uploaden van documenten die persoonlijke gegevens van anderen, vertrouwelijke bedrijfsinformatie of andere gevoelige data bevatten. Voor meer informatie, raadpleeg het beleidskader en richtlijnen GenAI in het onderwijs (via uva.nl).

---

## De AI lijkt mijn lange gesprekken of documenten niet helemaal te snappen. Hoe kan dat?

Dat heeft waarschijnlijk te maken met het "context window". De AI kan maar een beperkte hoeveelheid tekst tegelijk 'onthouden'. Als je dus een heel lang gesprek hebt, of heel veel documenten uploadt, dan kan het zijn dat de AI daar dus een deel van niet kan verwerken. Als je een heel lang gesprek hebt, begin dan een nieuw gesprek (je kan het originele gesprek laten samenvatten en meenemen). Als je document heel lang is, probeer dan specifiekere vragen te stellen over onderdelen van het document, of vat het document eerst zelf samen voordat je het aan de AI geeft, of knip het zelf op en laat AI een samenvatting maken van de stukjes. Je kunt ook proberen een model te selecteren met een groter context window als dat beschikbaar is.

---

## Waarom ontwikkelt de UvA een eigen AI-infrastructuur?

Met UvA AI Chat biedt de UvA een keuze voor een veilig en verantwoord alternatief ten opzichte van commerciÃ«le GenAI-mogelijkheden. De ontwikkeling van een eigen AI-infrastructuur stelt de Universiteit van Amsterdam in staat om:

- Controle te houden over data (digitale soevereiniteit);
- Privacy te waarborgen;
- Gelijke toegang voor medewerkers en studenten te kunnen garanderen;
- Academische vrijheid te ondersteunen;
- Transparantie te kunnen bieden over de impact van gebruikte AI-modellen;
- Bijdrage te leveren aan bewust en verantwoord gebruik van GenAI in het onderwijs;
- Leidende kernprincipes van de Nederlandse gedragscode zijn wetenschappelijke integriteit te volgen.

---

## Wat is het verschil met bijvoorbeeld ChatGPT?

UvA AI Chat is vergelijkbaar met ChatGPT, maar is in eigen beheer en speciaal ontwikkeld voor en door de UvA. Hierdoor blijft alle input in beheer van de UvA, worden we als onderwijs- en onderzoeksinstituut onafhankelijker van big tech en kunnen we deze tool aanpassen naar eigen behoeften.

Een kernonderdeel is onze eigen front-end gebruikersinterface, die controle geeft over hoe studenten, docenten en onderzoekers met AI-modellen interacteren. Door de implementatie van een tussenlaag is UvA AI Chat onafhankelijk van het specifieke Large Language Model (LLM). De infrastructuur ondersteunt diverse modellen wat flexibiliteit geeft het meest geschikte model te kiezen.

---

## Wie heeft UvA AI Chat ontwikkeld?

De UvA AI Chat is ontwikkeld door een multidisciplinair projectteam met allerlei collega's uit alle faculteiten en diensten, onderdeel van het project "Navigeren op de oceaan van kunstmatige intelligentie" (afgekort NOKI).

---

## Hoe gaat UvA AI Chat om met gegevens en -bescherming?

Alle input is in beheer van de UvA. Dat betekent dat alle input en output beschermd is en je de applicatie veilig kan gebruiken. De input van UvA AI Chat wordt niet gebruikt om taalmodellen te verrijken. Er wordt dus geen taalmodel getraind.

Als individuele gebruiker kan je jouw chatgeschiedenis verwijderen. Jouw chatgeschiedenis na verwijdering niet achteraf te herstellen.

---

## Zijn er voorbeelden van succesvolle implementaties van UvA AI Chat?

Ja, er zijn verschillende pilots geweest met UvA AI Chat. Via UvA Teaching & Learning Centres kan je meer leren over deze pilots, bekijk een aantal pilots hier.
